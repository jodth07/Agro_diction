Non = 'Kalbas'Lòt Non = '??'Tip = 'Plant'Fanmi = 'biynoniaceae'Non Syantifik = 'Crescentia cujete L.'Orijin = 'Plant sa a sòti Meksik, Brezil, Ajantin, avèk Etazini. Ou kapab jwenn li tou nan peyi kontinan Afrik ak Azi.  'Deskripsyon = 'Kalbas se yon pyebwa ki pa gen anpil branch. Li bay yon fwi ki kapab gen plizyè fòm selon kalite pye kalbas la. 'Pye kalbas la kapab rive jiska 10 mèt wotè lè li fin grandi.  'Fèy = 'Kalbas gen yon feyay ouvè e byen laj.  Yo genyen yon koulè vèt klè. Fèy ki grandi sou ti branch pye kalbas yo pa gen petyòl. 'Flè = 'Kalbas fleri tout lane a. Flè li yo grandi sou kò pye bwa a avèk gwo branch li yo e yo kapab mezire ant 5 a 6 santimèt lajè. Yo gen fòm yon klòch ak yon koulè jòn ki tire sou vèt. 'Fwi ak Grenn	Fwi pye kalbas grandi sou kò pye kalbas la. Yo gen yon po ki di e ki fen e yo kapab genyen  diferan fòm. Sèten kalite bay yon fwi tou won ki kapab mezire jiska 40 santimèt dyamèt. Sèten lòt, tankou kalbas Matinik, bay yon fwi alonje tankou ze poul. Gen sèten kalite kalbas mawon tou ki bay yon fwi ki tou piti. 'Anndan fwi pye kalbas la genyen yon chè tou blanch (kaka kalbas) kote nou jwenn yon bann ti grenn nwa tou plat ki kapab mezeri jiska 6 milimèt longè.'Izaj = 'Fwi pye kalbas yo gen anpil itilite. Po fwi kalbas la sèvi po, kwi, ak rezèv dlo lè yo retire kaka kalbas la epi seche po a.  Yo pentire li fè dekorasyon, valiz, elatriye. Yo sèvi ak bwa kalbas la pou fè manch zouti. Yo sèvi ak kalbas pou fè remèd pou plizyè maladi tankou dyare, tètfèmal, idwopizi, doulè, et latriye.  'Devlopman = 'Pi bon kondisyon pou kalbas se kote ki bay anpil lapli, ki pa twò imid ni twò sèk. Kalbas pouse prèske nan nenpòt kalite tè men li pa tolere tè jele.'Repwodiksyon = 'Yo sèvi ak ni grenn kalbas ni bouti kalbas pou fè plan pou plante. 'Lòt detay = 'Kalbas se yon plant mistik an Ayiti. Anpil moun netwaye kay yo pral abite pou la premyè fwa avèk dlo fèy bazilik. Yo konn fè beny avèk li tou.'