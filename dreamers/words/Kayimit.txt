Imaj:
Non:	Kayimit
Lòt Non:	??
Tip:	Plant
Fanmi:	Sapotaceae
Non Syantifik:	Chrysophyllum cainito
Orijin:	Plant sa a sòti nan peyi Amerik Santral avek zile Karayib yo.  Nou ap jwenn li tou nan peyi kontinan Afrik, Azi, ak Ostali.
Deskripsyon:	Genyen de kalite pye kayimit. Youn bay yon fwi vè pal ki dous anpil. Lòt la bay yon fwi mov ki santi bon anpil men ki pa twò dous. Pye yo kapab rive jiska 15 mèt wotè.
Fèy:	Koulè fèy pye kayimit yo depan de ki bò fèy la bay. Bò fèy ki gade solèy la yo vèt fonse tandi ke bò ki gade tè a yo mawon dore.
Flè:	Kayimit fè flè an grap. Koulè? Gwosè?
Fwi ak Grenn	Fwi kayimit yo tou won e yo kapab genyen jiska 8 santimèt  dyamèt. Koulè po fwi yo vè pal ouswa mov. Konsa tou, chè fwi yo blanch ouswa mov depan de kiyès ant de kalite pye kayimit ki genyen yo. Po fwi  pako fin mi yo bay yon lèt tou blanch.
Nou jwenn grenn pye kayimit anndan fwi li yo. Chak fwi genyen 7 a 8 grenn ki (a)ranje an fòm yon etwal anndan fwi a. Sèlman 3 a 5 ladan yo ki ka leve lè yo plante yo.
Izaj:	Chè kayimit la bon pou manje konsa ounyen pou fè ji avèk patisri. Fwi kayimit yo bon pou fosfò, kalsyòm.
Devlopman:	Pi bon kondisyon pou pye kayimit se chalè avèk imidite. Kayimit bay pi bon donn nan tè ki fon e gra sinon li pa bezwen twò bon tè pou li develope men li pa tolere tè ki gen dlo chita.
Repwodiksyon:	Yo sèvi avèk grenn kayimit pou fè plan pou plante. Yo kapab grefe oubyen fè makòtay avèk li tou.
Lòt detay:	Genyen yon pye kayimit nan palè lakou Sansousi ki genyen anviron 200 an. Yo di Wa Henri Christophe te konn rann lajistis e pran repo anba pye l .
Sous:





